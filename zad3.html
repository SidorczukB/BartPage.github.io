<!DOCTYPE html>
<html lang="pl">
<head>
<meta charset="utf-8">
<title>Zadanie 3</title>
<style>
body {
height: 100%;
font-family: "Arial", sans-serif;
}

img.obrazek {
height: auto;
width: 50%;
float: left;
margin-right:50px;
}

p {
font-size: 20px
}
</style>
</head>
<body>
<img class="obrazek" src="zrzutekranu.png">
<p>Pani Elżbieta Łęczycka w porozumieniu z panem Tadeuszem Kacprzakiem przygotowują historię wsi Białki, która ma się ukazać w formie książkowej. Trwa zbieranie materiałów do historii rodzin. Wymaga to złożenia wizyt, przeprowadzenia wywiadów i wypożyczenia rodzinnych zdjęć i dokumentów. Ta częśc pracy nad książką zajmuje najwięcej czasu. Autorzy monografii zapraszają do współpracy osoby mające wiedzę i dokumenty o wartości historycznej dotyczące naszej wsi.Historia naszej wsi jest nierozłącznie związana z historią Siedlec. W dokumentach archiwalnych miasta Siedlce przez lata nazwa Białki nie była wymieniana, w przeciwieństwie do wiosek sąsiednich. Wnosić więc można, że jest to wioska stosunkowo późno powstała. Była, podobnie jak okoliczne wsie, własnością niejakiego Daniela Gniewosza pochodzącego z Ziemi Radomskiej, a pieczętującego się herbem Rawicz. Gniewosz obejmując nabyte w okolicach Siedlec włości dodaje do swojego nazwiska określenie de Syedlcze. Po latach przyjmuje po prostu nazwisko Siedlecki. Jego syn Stanisław o dobra ojcowskie dbał szczególnie troskliwie.Za jego życia wieś Siedlce stała się największą w okolicy. Stanisław Siedlecki za punkt honoru uczynił zamiar utworzenia w Siedlcach nowej parafii pod wezwaniem Biskupa Stanisława, swego imiennika. Wystosowaną prośbę w tej sprawie do biskupa krakowskiego Piotra Tomickiego motywował dużym oddaleniem licznie zasiedlonych Siedlec od parafii w Pruszynie, bagnistą drogą dzielącą Siedlce od kościoła oraz zagrożeniem ze strony licznych stad wilków grasujących w okolicznych lasach. Nie czekając na pomyślną decyzję biskupa krakowskiego Stanisław Siedlecki nadzielił dla potrzeb nowej parafii ponad 100 ha gruntu, nie licząc łąk, ogrodów, sadzawki. Nie bacząc na opór proboszcza z Pruszyna i zwłokę biskupa wybudował w Siedlcach drewnianą świątynię. Na przybycie proboszcza przyszło mu czekać ponad 2 lata. 22 listopada 1532 roku powstanie nowej parafii stało się faktem. W akcie erekcyjnym nazwa naszej wsi nie występuje. Stanisław Siedlecki również zadbał o nadanie Siedlcom praw miejskich ( 1547 r.) Z innych źródeł dowiadujemy się, że Siedlecki zakładał na obrzeżach Siedlec nowe wioski, osadzając w nich kmieci i wyrobników. Około roku 1550 miał już tych wsi 10. Były to: Stara Wieś licząca 49 chłopów, Golice-46, Strzała- 43, Grabianów-22, Ujrzanów-21, Żabokliki-16, Topórek-12, Białki-10, Jagodne-8, Zarzecze-7. Z tej skrótowej historii powstania parafii siedleckiej wnosić można, że osadników w miejscu naszej wsi polecił osiedlić Stanisław Siedlecki. Za czas powstania naszej wsi możemy więc przyjąć połowę XVI wieku. </p>
<img  src="wiewiora.gif">
      <p> strona powstała przy pomocy<a href = https://nasze-bialki.pl/> nasze-bialki.pl</a></p>
